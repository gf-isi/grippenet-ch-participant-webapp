## Cos'è Grippenet?
Grippenet è un sistema partecipativo che contribuisce al rilevamento e alla sorveglianza dei virus dell'influenza e del Covid-19 in Svizzera e aiuta a capire meglio la trasmissione di queste malattie. Si tratta di un progetto realizzato e lanciato in Svizzera nel 2016 in collaborazione con l'Institute of Global Health (ISG) della Facoltà di Medicina dell'Università di Ginevra, il Laboratorio di Epidemiologia Computazionale (ISI, Torino), il Computational Social Sciences (ETH, Zurigo), il Laboratorio di Epidemiologia Digitale (EPFL, Losanna) e il Centro Nazionale di Riferimento per l'Influenza (HUG, Ginevra). Grippenet è parte di un progetto su più vasta scala, Influenzanet, un sistema di monitoraggio europeo introdotto inizialmente nel 2003 da Paesi Bassi e Belgio e poi ratificato da altri dieci paesi europei, tra cui la Svizzera nel 2016. Da Marzo 2020, Grippenet.ch contribuisce anche alla sorveglianza dell'epidemia di COVID-19.

## Come funziona?
Il principio è il seguente: ci si registra in modo anonimo e veloce sul sito. Al momento della registrazione, ti sarà chiesto di completare un questionario con dati che riguardano l’età, il lavoro e alcune malattie preesistenti, che ci permetteranno di raccogliere informazioni di base sul tuo profilo. Successivamente, ogni settimana, potrai indicarci, tramite un link che ti verrà inviato, se soffri o meno di sintomi influenzali. In caso di sintomi, ti verranno chiesti alcuni dettagli in merito. Il processo dura tra 30 secondi e 5 minuti, una volta alla settimana. Oltre alla sorveglianza classica fatta dalla rete Sentinella (i medici di base che segnalano direttamente i casi di sintomi influenzali), e grazie al vostro aiuto, saremo in grado di raccogliere dati sui sintomi influenzali senza l'apporto dei medici e degli ospedali, permettendo una sorveglianza più precoce e il monitoraggio dei casi lievi per i quali molti pazienti non consultano necessariamente (il medico). I dati raccolti ci permetteranno, in associazione con la rete di sorveglianza classica, di seguire l'epidemia di influenza e COVID-19. In una seconda fase, i dati raccolti in Svizzera, ma anche in altri paesi europei, saranno analizzati per capire meglio il funzionamento e la trasmissione di questi virus. Partecipando, contribuirai alla salute della popolazione in generale e alla ricerca sulla salute pubblica.

## Sorveglianza dell'epidemia di COVID-19
L'influenza stagionale e la COVID-19 possono avere sintomi simili: febbre, tosse, affaticamento e mancanza di respiro sono sintomi comuni a entrambe le malattie. Il monitoraggio dei sintomi riferiti tramite i questionari settimanali può quindi essere applicato anche alla sorveglianza dell'epidemia di COVID-19. Al di fuori della stagione dell'influenza, qualsiasi aumento delle cosiddette sindromi "simil-influenzali" durante questo periodo pandemico è probabilmente legato ai casi di COVID-19, e questo ci consente di monitorare l'evoluzione della pandemia. La tua partecipazione a Grippenet.ch ci aiuterà a capire meglio la portata della pandemia, anche nelle persone senza malattia grave, che probabilmente rappresentano la maggior parte delle infezioni da COVID-19.
